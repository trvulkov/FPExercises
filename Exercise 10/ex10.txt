Упражнение 10: Списъци

Теория: синтаксис, конструиране на списъци, pattern matching над списъци.
Задача 0. Примерни реализации на някои функции върху списъци
Задача 1. Да се дефинира функция isAscending :: Integer -> Bool, която проверява дали цифрите на число са във възходящ ред. Функцията да получава число, но да работи със списък от цифрите му.
Задача 2. Нека as = [a1, a2 … , ak] и bs = [b1, b2 … , bk] са непразни списъци с еднакъв брой числа. Да се дефинира предикат isImage :: [Int] -> [Int] -> Bool, който да връща „истина“ точно когато съществува такова число x, че ai = x + bi за всяко i = 1,..., k.
Задача 3. Да се дефинира функция pack :: [Int] -> [[Int]], която получава списък от цели числа, и връща списък от списъци, в който поредиците от последователни елементи са "опаковани" в отделни списъци.

Теория: list comprehension
Задача 4. Да се дефинира функция divisors :: Int -> [Int], която генерира списък от всички (собствени) делители на дадено число
Задача 5. Да се дефинира функция prodSumDiv :: Int -> Int -> Int -> Int, която получава цели числа a, b и k и намира произведението на числата в [a,b], сумата от делителите на които е кратна на k.
Задача 6. Да се дефинира функция removeNb :: Int -> [(Int, Int)], която приема естествено число n и връща списък от двойки естествени числа (a, b) – такива, че:
	1. a и b са по-малки от n,
	2. тяхното произведение е равно на сумата от числата от 1 до n без a и b.

Теория: низове
Задача 7. Да се дефинира функция digits :: String -> String, която получава низ и намира цифрите в него.
Задача 8. Да се дефинира функция digitsSum :: String -> Int, която намира сумата на цифрите в даден низ.
Задача 9. Да се дефинира функция capitalize :: String -> String, която прави всички малки букви в даден String главни.
Задача 10. Да се дефинира функция isCapitalized :: String -> Bool, която проверява дали всички букви в даден String са главни.
Задача 11. Да се дефинира функция nOrMoreVowels :: [String] -> Int -> [String], която получава списък от думи и число n и връща само думите с поне n гласни.

Задача 12. Да се дефинира функция isPrefixOf :: String -> String -> Bool, която проверява дали първия ѝ аргумент е префикс на втория.
Задача 13. Да се дефинира функция isInfixOf :: String -> String -> Bool, която проверява дали първия ѝ аргумент е инфикс на втория.
Задача 14. Да се дефинира функция longestSubstring :: String -> Int, която намира дължината на най-дългия подниз в даден низ, състоящ се от еднакви символи.
Задача 15. Да се дефинира функция tighten, която "сгъстява" низ от думи, като премахва интервалите в началото и в края на низа, а между всеки две думи оставя по един интервал. Ако низът не съдържа думи, резултатът е празен низ.
